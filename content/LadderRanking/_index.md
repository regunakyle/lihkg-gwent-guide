+++
title = "天梯/排位相關"
weight = 6
pre = "<b>6. </b>"
+++

昆特排位模式下有 31 個 Rank，最低 Rank 30，最高 Rank 0（即 Pro Rank）。

每個 Rank 由 5 塊頭像碎片組成，組成一個完整頭像後再獲一塊頭像碎片即可升 Rank。

贏就獲得一塊碎片，輸就失去碎片，詳情如下：

| Rank  |         失去碎片數          |
| :---: | :-------------------------: |
| 30-26 |    輸 **唔扣** 頭像碎片     |
| 25-15 | **每連輸兩場** 扣一頭像碎片 |
| 14-1  |  **每輸一場** 扣一頭像碎片  |

雖然輸會扣頭像碎片，但唔會跌 Rank，最多扣到當前 Rank 既頭像碎片冇曬。

於 Rank 30-8 連贏三場就會進入 **連勝**：**連勝** 下每贏一場可獲 **兩塊** 頭像碎片。

平局唔會扣頭像碎片或取消 **連勝**。

&nbsp;

##### 一個賽季結束後，所有 **打過至少一場 Rank** 既玩家都會獲得獎勵點。

獲得幾多就由你當季 Rank 決定：

|   Rank   | 獲得獎勵點 |
| :------: | :--------: |
|  30-26   |     5      |
|  25-15   |     7      |
|   14-8   |     10     |
|   7-1    |     15     |
| 0（Pro） |     25     |

&nbsp;

#### **Q. 點解 Rank 1 上唔到去 Rank 0？**

**A. 要先去設定同意左職業天梯條例（Pro Rank Regulations）先。**

**就黎上 Rank 0 既時候建議檢查多次，肯定自己同意左先再去爬分。**

**重要提示：同意左之後記得按應用設置（Apply Setting）。**

&nbsp;

#### Q. 下個賽季由咩 Rank 開始玩起？

A. 視乎你上個賽季既 Rank：

|             Rank              |    下季 Rank    |
| :---------------------------: | :-------------: |
|             30-25             |     原 Rank     |
|             24-14             | 原 Rank 跌 1 級 |
|             13-1              | 原 Rank 跌 2 級 |
| 0（Pro），職業天梯頭 500 以外 |     Rank 3      |
| 0（Pro），職業天梯頭 500 以內 |    Pro Rank     |

&nbsp;

#### Q. 點睇自己勝率／對戰記錄？

A. 勝率去主界面開排名榜睇。

排名榜內可見到自己戰績（勝／敗／和），然後自己計勝率。

對戰記錄就去[官網](https://www.playgwent.com/)登入睇。

&nbsp;

#### Q. Pro Ladder／Rank 係咩？

A. Pro Ladder 係職業天梯，係普通天梯打到 Rank 0（即 Pro Rank）後就自動進入職業天梯。

Pro Rank 排名係睇你最高四個 **陣營分數（Faction MMR／fMMR）** 既 **峰值** 既總和。

一個陣營要打夠 25 場先有完整分數，唔夠既話你既分數會按比例下降。

要係 Pro Rank 排前頭先有機會參加公開賽，[詳情請自己閱讀理解](https://masters.playgwent.com/en/official-rules)。

順便一提，**陣營分數同普通天梯無關**，普通天梯下可以只用一個陣營從 R30 打上 R0。

&nbsp;

#### Q. 人均 Rank 幾？

A. 梗係人均 Pro Rank 啦 {{< rawhtml >}}
<img src="/LIHKG-Gwent-guide/yup.gif" style="display: inline-block; margin: unset;"/>
{{< /rawhtml >}}

認真啲講，因為賽季末跌 Rank 慢，上 Pro Rank 可以話只係時間問題。

另外，昆特 Rank 7 係分水嶺，同爐石 Rank 5 差唔多。

有心玩但冇時間既人可以嘗試打上 Rank 7，有 **連勝** 加持既話應該好快上到。

[（返回快速導覽）](../#quicknav)
