+++
title = "課金/單人模式相關"
weight = 4
pre = "<b>4. </b>"
+++

#### Q. 新手課咩最好？

A. Premium Pass ＋（特價時既）單人模式Thronebreaker ＋ 陣營包 ＋ 新手包。

如果等到Thronebreaker半價，課齊以上四樣約需200港元。

留意手機版同PC課金用既貨幣唔同，實際價格可能有少少出入。

&nbsp;

#### Q. Thronebreaker係咩黎？

A. __Thronebreaker（中譯「王權的隕落」）__ 係一隻獨立於昆特既單機遊戲。

遊戲講述萊里亞及利維亞女王[米薇](https://witcher.fandom.com/wiki/Meve)既故事。傑洛特都有出場，不過只有一次 {{< rawhtml >}}
<img src="/sosad.gif" style="display: inline-block; margin: unset;"/>
{{< /rawhtml >}}

遊戲內戰鬥以昆特牌形式進行。如果認真玩，大約需要兩三日爆機。

個人認為Puzzle同Special Rule戰鬥值得一玩。遊戲難度唔高，開到最難都係輕鬆玩。

呢個遊戲講故為主。如果你對Witcher故事感興趣既話，呢個遊戲就岩你。

如果打唔贏／唔想打，可以先較最低難度，然後入戰鬥＞投降＞Skip Battle。

__Thronebreaker有繁體中文同普通話配音__。

{{< figure src="/thronebreaker.png">}}

&nbsp;

#### Q. 買Thronebreaker有咩野送？

A. Thronebreaker既回報係：

- 買完即送既5個閃桶
- 買完即送既Thronebreaker普卡（值2030碎片）
- __只能在遊戲內開寶箱獲得__ 既Thronebreaker閃卡
- __全成就__ 一共56獎勵點
- 一堆頭像／邊框／稱號
- 一隻單機遊戲。

56獎勵點最少都可以換約2800礦。如果運用得當可賺更多。

因為有 __[全成就存檔](#q-唔想玩冇時間玩thronebreaker但又想要獎勵點算)__ 呢招密技，所以買Thronebreaker係全昆特性價比最高既課金項目。

只需用半日時間就可以攞到差唔多所有獎勵，價格又唔太貴，非常抵買。

（感謝 [打火石](https://www.playgwent.com/en/invite-a-friend/C7UK0AVO49) 巴打既提問，佢比我連續誤導左兩次 {{< rawhtml >}}
<img src="/sosad.gif" style="display: inline-block; margin: unset;"/>
{{< /rawhtml >}}）。

&nbsp;

#### Q. 點樣課卡包／單人模式Thronebreaker？

A. 手機版可以直接課卡包；PC版就要到Steam／GOG課。

玩任何版本既Thronebreaker都可以攞到昆特既獎勵。

__Thronebreaker手機版冇得用存檔大法__。冇咁多時間玩既話都係推薦買番PC版（[Steam](https://store.steampowered.com/app/973760/Thronebreaker_The_Witcher_Tales/)／[GOG](https://www.gog.com/game/thronebreaker_the_witcher_tales)）。

__如果你係手機版入坑，買Thronebreaker前要先保證你PC同手機版個昆特帳號相通。__

另外Thronebreaker可以等特價，上次 __四折__ 只售港幣60蚊左右。

__如果想支持CDPR既話，課金時就要用GOG，因為其他平台有抽成（Steam／Apple／Google全部抽30%）。__

&nbsp;

#### Q. 唔想玩／冇時間玩Thronebreaker，但又想要獎勵，點算？

A. 可以使用全成就存檔。 __再提一次：手機版冇得用存檔大法。__

（以下資訊出自[MYGLIVE@Bilibili](https://space.bilibili.com/8831988)）

先下載左[呢個檔](https://github.com/regunakyle/LIHKG-Gwent-guide/raw/master/content/Premium/_index.files/%E7%8E%8B%E6%AC%8A%E7%9A%84%E9%9A%95%E8%90%BD%E5%85%A8%E6%88%90%E5%B0%B1%E8%A3%9C%E5%85%85%E5%9C%96%E6%96%872.2.zip)先。解壓縮後開番入面個文檔，再跟住入面既步驟做就得。

佢文檔開頭有兩條片既連結，可以開黎睇下佢點做。

__麻煩用之前先將自己既存檔備份。__

用呢個方法可以直接做完所有成就＋攞曬獎勵。

不過都係推薦大家玩下隻Game啦，當睇故仔都唔錯的。

有心玩既人可以唔睇住[攻略](https://knoef.info/trophy-guides/ps4-guides/thronebreaker-the-witcher-tales-trophy-guide/)玩，因為就算Miss左成就都可以用全成就存檔補上。

（在此感謝 miracle 巴打，呢個方法係佢搵到既）

[（返回快速導覽）](../#快速導覽)
